Při pití kávy se v Arménii s ostatními podělíte o životní moudrost a navrch se dozvíte svoji budoucnost
Kultura pití kávy je tu posvátná.
Málokdy uvidíte v ulicích měst pobíhat lidi s kelímky v rukou.
Káva se v této zemi pije zásadně v klidu, v sedě a ve společnosti více lidí.
A kromě kofeinu často dostanete navrch i predikci vaší budoucnosti.
Pro většinu lidí v Česku začíná den kávou.
Málokdo má ale v Praze nebo v Brně v běžný pracovní den po ránu čas
si na hodinu sednout a kávu vypít v klidu,
přečíst si třeba noviny a ještě u toho s ostatními probrat plány na celý den.
